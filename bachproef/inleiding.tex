%%=============================================================================
%% Inleiding
%%=============================================================================

\chapter{\IfLanguageName{dutch}{Inleiding}{Introduction}}%
\label{ch:inleiding}

In de moderne digitale samenleving zijn mobiele toetsenborden op Android-app\-ara\-ten een essentieel hulpmiddel voor dagelijkse communicatie. Deze toetsenborden bieden functionaliteiten voor spelling- en grammaticacontrole, maar brengen ook uitdagingen met zich mee op het gebied van privacybescherming. Gebruikers vertrouwen erop dat hun persoonlijke gegevens veilig blijven, terwijl ontwikkelaars de verantwoordelijkheid dragen om deze privacy te waarborgen.

De ontwikkeling van een privacybewust spelling- en grammaticacontrole-toet\-sen\-bord voor Android, met een initiële focus op de Nederlandse taal, vormt het centrale thema van dit onderzoek. Dit toetsenbord maakt gebruik van RobBERT, een Nederlandstalige variant van het BERT-model (Bidirectional Encoder Representations from Transformers), om nauwkeurige taalverwerking mogelijk te maken zonder afbreuk te doen aan de privacy van gebruikers.

\section{\IfLanguageName{dutch}{Probleemstelling}{Problem Statement}}%
\label{sec:probleemstelling}

De huidige generatie mobiele toetsenborden centraliseert de verwerking van gebruikersgegevens, wat privacyrisico's met zich meebrengt. Gebruikers hebben weinig controle over hoe en waar hun gegevens worden verwerkt, wat leidt tot bezorgdheid over datalekken en ongewenste toegang. De vraag is hoe een spelling- en grammaticacontrole-toetsenbord kan worden ontwikkeld dat zowel nauwkeurig als privacybewust is, en dat offline kan functioneren om de controle over persoonlijke gegevens volledig bij de gebruiker te houden.

\section{\IfLanguageName{dutch}{Onderzoeksvraag}{Research question}}%
\label{sec:onderzoeksvraag}

Dit onderzoek richt zich op de volgende hoofdvraag: Hoe kan een privacybewust spelling- en grammaticacontrole-toetsenbord voor Android worden ontwikkeld dat nauwkeurige taalverwerking biedt en offline functioneert? Deze hoofdvraag wordt verder opgesplitst in deelvragen:
\begin{enumerate}
    \item Welke taalproblemen kunnen worden gecorrigeerd met technologieën zoals BERT, RobBERT en RobBERTje?
    \item Hoe kan een dergelijk toetsenbord initieel de Nederlandse taal ondersteunen met de flexibiliteit voor uitbreiding naar andere talen?
    \item Op welke wijze kan dit toetsenbord worden aangepast voor diverse gebruikssituaties buiten de initiële implementatie?
    \item Wat is de ideale balans tussen nauwkeurigheid en privacy in de ontwikkeling van dit toetsenbord?
    \item Hoe kan de gebruiker de controle over zijn of haar persoonlijke data behouden?
    \item Wat zijn de gevolgen voor de prestaties van het toetsenbord bij de integratie van spelling- en grammaticacontrole?
    \item Is de beoogde oplossing voldoende schaalbaar om meerdere talen en uitgebreide gebruikssituaties te ondersteunen?
    \item Welke technische uitdagingen moeten worden overwonnen om hoge prestaties en schaalbaarheid te garanderen?
\end{enumerate}

\section{\IfLanguageName{dutch}{Onderzoeksdoelstelling}{Research objective}}%
\label{sec:onderzoeksdoelstelling}

Het doel van dit onderzoek is de ontwikkeling van een proof-of-concept voor een privacybewust spelling- en grammaticacontrole-toetsenbord voor Android. Dit toetsenbord zal idealiter gebruik maken van een geoptimaliseerde vorm van het Rob\-BERT-model, zodat het op mobiele apparaten kan functioneren en offline taalverwerking kan bieden. De verwachte resultaten zijn:
\begin{itemize}
    \item Een werkend prototype van het toetsenbord dat nauwkeurige spelling- en grammaticacontrole biedt.
    \item Volledige controle van de gebruiker over persoonlijke gegevens, zonder dat deze extern worden verwerkt.
    \item Flexibiliteit voor uitbreiding naar meerdere talen en gebruikssituaties.
    \item Inzichten in de balans tussen nauwkeurigheid en privacy in taalverwerkingsmodellen.
\end{itemize}

Dit onderzoek draagt bij aan de ontwikkeling van privacybewuste technologieën door de eindgebruiker meer controle te geven over hun gegevens en tegelijkertijd geavanceerde taalverwerkingsfunctionaliteiten te bieden. In een tijdperk waarin gegevensprivacy een groeiende zorg is, biedt een privacybewust toetsenbord een oplossing die gebruikersautonomie en vertrouwelijkheid waarborgt. Het gebruik van offline taalverwerkingsmodellen vermindert het risico op gegevenslekken en ongeautoriseerde toegang tot persoonlijke informatie. Het uiteindelijke doel is niet alleen een werkend prototype, maar ook de versterking van gebruikersautonomie in een steeds meer data-gedreven wereld.

\section{\IfLanguageName{dutch}{Opzet van deze bachelorproef}{Structure of this bachelor thesis}}%
\label{sec:opzet-bachelorproef}

% Het is gebruikelijk aan het einde van de inleiding een overzicht te
% geven van de opbouw van de rest van de tekst. Deze sectie bevat al een aanzet
% die je kan aanvullen/aanpassen in functie van je eigen tekst.

De rest van deze bachelorproef is als volgt opgebouwd:

In Hoofdstuk~\ref{ch:stand-van-zaken} wordt een overzicht gegeven van de stand van zaken binnen het onderzoeksdomein, op basis van een literatuurstudie.

In Hoofdstuk~\ref{ch:methodologie} wordt de methodologie toegelicht en worden de gebruikte onderzoekstechnieken besproken om een antwoord te kunnen formuleren op de onderzoeksvragen.

In Hoofdstuk~\ref{ch:modelselectie} wordt de selectie van geschikte modellen toegelicht, waarbij de keuze voor RobBERT wordt gemotiveerd.

In Hoofdstuk~\ref{ch:modelconversie-verwerking} wordt de conversie en output verwerking van het RobBERT-model beschreven.

In Hoofdstuk~\ref{ch:gebruikersinterface-ontwikkeling} wordt de ontwikkeling van de gebruikersinterface van het toetsenbord besproken, waarbij de uiteindelijke keuze voor een fork van een bestaand open-source toetsenbord wordt toegelicht.

In Hoofdstuk~\ref{ch:integratie-taalmodellen} wordt de integratie van het RobBERT-model in de Android-applicatie met behulp van TensorFlow Lite uitgelegd

In Hoofdstuk~\ref{ch:conclusie}, tenslotte, wordt de conclusie gegeven en een antwoord geformuleerd op de onderzoeksvragen. Daarbij wordt ook een aanzet gegeven voor toekomstig onderzoek binnen dit domein.